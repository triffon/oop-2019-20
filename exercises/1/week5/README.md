#  КЛАСОВЕ - Предефиниране на оператори. Статични методи и променливи

## Задача:

Направете клас Student, който има следните данни: име, входящ номер и булева променлива, индикираща дали студента е записал някаква дисциплина.
Да се напишат:

	- метод, който принтира името и номера на студента;

Направете клас University, който има следните данни: масив от Student
Да се напишат:

	- метод за добавяне на Student;
	- operator+, който връща нов University с конкатинитанирани масивите от Student на двата класа;
	- operator[], който връща i-я елемент от масива;

Направете клас Subject, който има следните данни: статичен указател към University, масив от входящи номера на студенти
Да се напишат:

	- статичен метод за добавяне нa задаване на указателя към University;
	- метод за добавяне на входящ номер на студент;
	- статичен метод който принтира номерата и имената на всички студенти които нямат записана дисциплина;
	- оperator[], който връща студента отговарящ на i-я добавен входящ номер;

 

## ЗАДАЧА ЗА САМОСТОЯТЕЛНА РАБОТА:

### Напишете клас Client, който има следните данни: 
	- id(идентификационен номер на клиента);
	- име;
	- егн;
	- години;
	- мобилен телефон;
	- електронна поща. 

Нека притежава следните функционалности:

	- Класа да се създава с конструктор с параметри, но без id. То трябва да се генерира последователно за всеки 
	следващ клиент като започва от 1. 

``` Пример: Първият клиент е с id = 1, следващият с id = 2 и т.н. ```

	- Егн-то и мобилният телефон да са от тип char* и да се валидират дали са с правилна дължина;
	- Да предефинира operator==, operator< и operator>. Операторите за сравнение да сравняват два клиента спрямо 
	годините им.
	- Метод, който принтира всички данни на клиента.


### Напишете клас Credit, който има следните данни: 
	- id(идентификационен номер на кредита);
	- id на клиента, който взима кредита;
	- тип на кредита(ипотечен, потребителски и т.н.);
	- лихва по кредита;
	- стойността на кредита;
	- брой вноски (месечни);
	- месечна вноска.

Нека притежава следните функционалности:

	- Класа да се създава с конструктор с параметри, но без:
		* id - то трябва да се генерира последователно за всеки следващ кредит като започва от 1. 
		(Аналогично на класа Client).
		* месечна вноска - тя се определя спрямо стойността на кредита, умножена по месечната лихва и 
		разделена на броя месечни вноски.

	- Да предефинира operator==, operator< и operator>. Операторите за сравнение да сравняват два кредита 
	спрямо стойността на кредита.
	- Метод, който принтира всички данни на кредита.


### Напишете клас DataBase, който съдържа масив от Client и масив от Credit. 
Нека притежава следните функционалности:

	- метод, който добавя(създава) клиент, чиито данни ще са подадени като паремтри на метода;
	- метод, който добавя(създава) кредит, чиито данни ще са подадени като паремтри на метода. При добавяне 
	на кредит трябва да се проверява дали съществува клиент с такова id;
	- operator* - връща сечението на две DataBase;
	- operator+ - връща обединението на две DataBase;
	- operator*= - прави сечение на текущата DataBase с друга;
	- operator+= - прави обединение на текущата DataBase с друга;
	- метод, който намира най-младия клиент;
	- метод, който намира най-стария клиент;
	- метод, който намира кредита с най-голяма стойност;
	- метод, който намира кредита с най-малка стойност;

